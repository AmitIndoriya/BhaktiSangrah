{
  "array": [
    {
      "title": "श्री गणेश चालीसा",
      "id": 201,
      "image": "",
      "url": "http://merealfaaz.in/audio_file/ganesh_chalisa.mp3",
      "singer": "Amit",
      "duration": "4:20",
      "audiofilesize": "12384090",
      "audiofilename": "ganesh_chalisa1",
      "desc": " जय गणपति सद्गुण सदन कविवर बदन कृपाल।\nविघ्न हरण मंगल करण जय जय गिरिजालाल॥\n \nजय जय जय गणपति राजू। मंगल भरण करण शुभ काजू॥\nजय गजबदन सदन सुखदाता। विश्व विनायक बुद्धि विधाता॥\nवक्र तुण्ड शुचि शुण्ड सुहावन। तिलक त्रिपुण्ड भाल मन भावन॥\nराजित मणि मुक्तन उर माला। स्वर्ण मुकुट शिर नयन विशाला॥\nपुस्तक पाणि कुठार त्रिशूलं। मोदक भोग सुगन्धित फूलं॥\nसुन्दर पीताम्बर तन साजित। चरण पादुका मुनि मन राजित॥\nधनि शिवसुवन षडानन भ्राता। गौरी ललन विश्व-विधाता॥\nऋद्धि सिद्धि तव चँवर डुलावे। मूषक वाहन सोहत द्वारे॥\nकहौ जन्म शुभ कथा तुम्हारी। अति शुचि पावन मंगल कारी॥\nएक समय गिरिराज कुमारी। पुत्र हेतु तप कीन्हा भारी॥\nभयो यज्ञ जब पूर्ण अनूपा। तब पहुंच्यो तुम धरि द्विज रूपा।\nअतिथि जानि कै गौरी सुखारी। बहु विधि सेवा करी तुम्हारी॥\nअति प्रसन्न ह्वै तुम वर दीन्हा। मातु पुत्र हित जो तप कीन्हा॥\nमिलहि पुत्र तुहि बुद्धि विशाला। बिना गर्भ धारण यहि काला॥\nगणनायक गुण ज्ञान निधाना। पूजित प्रथम रूप भगवाना॥\nअस कहि अन्तर्धान रूप ह्वै। पलना पर बालक स्वरूप ह्वै॥\nबनि शिशु रुदन जबहि तुम ठाना। लखि मुख सुख नहिं गौरि समाना॥\nसकल मगन सुख मंगल गावहिं। नभ ते सुरन सुमन वर्षावहिं॥\nशम्भु उमा बहुदान लुटावहिं। सुर मुनि जन सुत देखन आवहिं॥\nलखि अति आनन्द मंगल साजा। देखन भी आए शनि राजा॥\nनिज अवगुण गुनि शनि मन माहीं। बालक देखन चाहत नाहीं॥\nगिरजा कछु मन भेद बढ़ायो। उत्सव मोर न शनि तुहि भायो॥\nकहन लगे शनि मन सकुचाई। का करिहौ शिशु मोहि दिखाई॥\nनहिं विश्वास उमा कर भयऊ। शनि सों बालक देखन कह्यऊ॥\nपड़तहिं शनि दृग कोण प्रकाशा। बालक शिर उड़ि गयो आकाशा॥\nगिरजा गिरीं विकल ह्वै धरणी। सो दुख दशा गयो नहिं वरणी॥\nहाहाकार मच्यो कैलाशा। शनि कीन्ह्यों लखि सुत को नाशा॥\nतुरत गरुड़ चढ़ि विष्णु सिधाए। काटि चक्र सो गज शिर लाए॥\nबालक के धड़ ऊपर धारयो। प्राण मन्त्र पढ़ शंकर डारयो॥\nनाम गणेश शम्भु तब कीन्हे। प्रथम पूज्य बुद्धि निधि वर दीन्हे॥\nबुद्धि परीक्षा जब शिव कीन्हा। पृथ्वी की प्रदक्षिणा लीन्हा॥\nचले षडानन भरमि भुलाई। रची बैठ तुम बुद्धि उपाई॥\nचरण मातु-पितु के धर लीन्हें। तिनके सात प्रदक्षिण कीन्हें॥\nधनि गणेश कहि शिव हिय हरषे। नभ ते सुरन सुमन बहु बरसे॥\nतुम्हरी महिमा बुद्धि बड़ाई। शेष सहस मुख सकै न गाई॥\nमैं मति हीन मलीन दुखारी। करहुं कौन बिधि विनय तुम्हारी॥\nभजत रामसुन्दर प्रभुदासा। लख प्रयाग ककरा दुर्वासा॥\nअब प्रभु दया दीन पर कीजै। अपनी शक्ति भक्ति कुछ दीजै॥\n \nदोहा\n \nश्री गणेश यह चालीसा पाठ करें धर ध्यान।\nनित नव मंगल गृह बसै लहे जगत सन्मान॥\nसम्वत् अपन सहस्र दश ऋषि पंचमी दिनेश।\nपूरण चालीसा भयो मंगल मूर्ति गणेश॥"
    },
    {
      "id": 202,
      "title": "श्री हनुमान चालीसा",
      "image": "",
      "url": "http://merealfaaz.in/audio_file/hanuman_chalisa.mp3",
      "singer": "Amit",
      "duration": "4:20",
      "audiofilesize": "14049892",
      "audiofilename": "hanuman_chalisa1",
      "desc": " दोहा :\n \nश्रीगुरु चरन सरोज रज, निज मनु मुकुरु सुधारि।\nबरनऊं रघुबर बिमल जसु, जो दायकु फल चारि।। \nबुद्धिहीन तनु जानिके, सुमिरौं पवन-कुमार।\nबल बुद्धि बिद्या देहु मोहिं, हरहु कलेस बिकार।। \n \nचौपाई :\n \nजय हनुमान ज्ञान गुन सागर।\nजय कपीस तिहुं लोक उजागर।।\n \nरामदूत अतुलित बल धामा।\nअंजनि-पुत्र पवनसुत नामा।।\n \nमहाबीर बिक्रम बजरंगी।\nकुमति निवार सुमति के संगी।।\n \nकंचन बरन बिराज सुबेसा।\nकानन कुंडल कुंचित केसा।।\n \nहाथ बज्र औ ध्वजा बिराजै।\nकांधे मूंज जनेऊ साजै।\n \nसंकर सुवन केसरीनंदन।\nतेज प्रताप महा जग बन्दन।।\n \nविद्यावान गुनी अति चातुर।\nराम काज करिबे को आतुर।।\n \nप्रभु चरित्र सुनिबे को रसिया।\nराम लखन सीता मन बसिया।।\n \nसूक्ष्म रूप धरि सियहिं दिखावा।\nबिकट रूप धरि लंक जरावा।।\n \nभीम रूप धरि असुर संहारे।\nरामचंद्र के काज संवारे।।\n \nलाय सजीवन लखन जियाये।\nश्रीरघुबीर हरषि उर लाये।।\n \nरघुपति कीन्ही बहुत बड़ाई।\nतुम मम प्रिय भरतहि सम भाई।।\n \nसहस बदन तुम्हरो जस गावैं।\nअस कहि श्रीपति कंठ लगावैं।।\n \nसनकादिक ब्रह्मादि मुनीसा।\nनारद सारद सहित अहीसा।।\n \nजम कुबेर दिगपाल जहां ते।\nकबि कोबिद कहि सके कहां ते।।\n \nतुम उपकार सुग्रीवहिं कीन्हा।\nराम मिलाय राज पद दीन्हा।।\n \nतुम्हरो मंत्र बिभीषन माना।\nलंकेस्वर भए सब जग जाना।।\n \nजुग सहस्र जोजन पर भानू।\nलील्यो ताहि मधुर फल जानू।।\n \nप्रभु मुद्रिका मेलि मुख माहीं।\nजलधि लांघि गये अचरज नाहीं।।\n \nदुर्गम काज जगत के जेते।\nसुगम अनुग्रह तुम्हरे तेते।।\n \nराम दुआरे तुम रखवारे।\nहोत न आज्ञा बिनु पैसारे।।\n \nसब सुख लहै तुम्हारी सरना।\nतुम रक्षक काहू को डर ना।।\n \nआपन तेज सम्हारो आपै।\nतीनों लोक हांक तें कांपै।।\n \nभूत पिसाच निकट नहिं आवै।\nमहाबीर जब नाम सुनावै।।\n \nनासै रोग हरै सब पीरा।\nजपत निरंतर हनुमत बीरा।।\n \nसंकट तें हनुमान छुड़ावै।\nमन क्रम बचन ध्यान जो लावै।।\n \nसब पर राम तपस्वी राजा।\nतिन के काज सकल तुम साजा।\n \nऔर मनोरथ जो कोई लावै।\nसोइ अमित जीवन फल पावै।।\n \nचारों जुग परताप तुम्हारा।\nहै परसिद्ध जगत उजियारा।।\n \nसाधु-संत के तुम रखवारे।\nअसुर निकंदन राम दुलारे।।\n \nअष्ट सिद्धि नौ निधि के दाता।\nअस बर दीन जानकी माता।।\n \nराम रसायन तुम्हरे पासा।\nसदा रहो रघुपति के दासा।।\n \nतुम्हरे भजन राम को पावै।\nजनम-जनम के दुख बिसरावै।।\n \nअन्तकाल रघुबर पुर जाई।\nजहां जन्म हरि-भक्त कहाई।।\n \nऔर देवता चित्त न धरई।\nहनुमत सेइ सर्ब सुख करई।।\n \nसंकट कटै मिटै सब पीरा।\nजो सुमिरै हनुमत बलबीरा।।\n \nजै जै जै हनुमान गोसाईं।\nकृपा करहु गुरुदेव की नाईं।।\n \nजो सत बार पाठ कर कोई।\nछूटहि बंदि महा सुख होई।।\n \nजो यह पढ़ै हनुमान चालीसा।\nहोय सिद्धि साखी गौरीसा।।\n \nतुलसीदास सदा हरि चेरा।\nकीजै नाथ हृदय मंह डेरा।। \n \nदोहा :\n \nपवन तनय संकट हरन, मंगल मूरति रूप।\nराम लखन सीता सहित, हृदय बसहु सुर भूप।।"
    },
    {
      "id": 203,
      "title": "श्री दुर्गा चालीसा",
      "image": "",
      "url": "http://merealfaaz.in/audio_file/durga_chalisa.mp3",
      "singer": "Amit",
      "duration": "4:20",
      "audiofilesize": "19345041",
      "audiofilename": "durga_chalisa1",
      "desc": "नमो नमो दुर्गे सुख करनी।\n\nनमो नमो दुर्गे दुःख हरनी॥\n\nनिरंकार है ज्योति तुम्हारी।\n\nतिहूं लोक फैली उजियारी॥\n\nशशि ललाट मुख महाविशाला।\n\nनेत्र लाल भृकुटि विकराला॥\n\nरूप मातु को अधिक सुहावे।\n\nदरश करत जन अति सुख पावे॥\n\nतुम संसार शक्ति लै कीना।\n\nपालन हेतु अन्न धन दीना॥\n\nअन्नपूर्णा हुई जग पाला।\n\nतुम ही आदि सुन्दरी बाला॥\n\nप्रलयकाल सब नाशन हारी।\n\nतुम गौरी शिवशंकर प्यारी॥\n\nशिव योगी तुम्हरे गुण गावें।\n\nब्रह्मा विष्णु तुम्हें नित ध्यावें॥\n\nरूप सरस्वती को तुम धारा।\n\nदे सुबुद्धि ऋषि मुनिन उबारा॥\n\nधरयो रूप नरसिंह को अम्बा।\n\nपरगट भई फाड़कर खम्बा॥\n\nरक्षा करि प्रह्लाद बचायो।\n\nहिरण्याक्ष को स्वर्ग पठायो॥\n\nलक्ष्मी रूप धरो जग माहीं।\n\nश्री नारायण अंग समाहीं॥\n\nक्षीरसिन्धु में करत विलासा।\n\nदयासिन्धु दीजै मन आसा॥\n\nहिंगलाज में तुम्हीं भवानी।\n\nमहिमा अमित न जात बखानी॥\n\nमातंगी अरु धूमावति माता।\n\nभुवनेश्वरी बगला सुख दाता॥\n\nश्री भैरव तारा जग तारिणी।\n\nछिन्न भाल भव दुःख निवारिणी॥\n\nकेहरि वाहन सोह भवानी।\n\nलांगुर वीर चलत अगवानी॥\n\nकर में खप्पर खड्ग विराजै।\n\nजाको देख काल डर भाजै॥\n\nसोहै अस्त्र और त्रिशूला।\n\nजाते उठत शत्रु हिय शूला॥\n\nनगरकोट में तुम्हीं विराजत।\n\nतिहुंलोक में डंका बाजत॥\n\nशुंभ निशुंभ दानव तुम मारे।\n\nरक्तबीज शंखन संहारे॥\n\nमहिषासुर नृप अति अभिमानी।\n\nजेहि अघ भार मही अकुलानी॥\n\nरूप कराल कालिका धारा।\n\nसेन सहित तुम तिहि संहारा॥\n\nपरी गाढ़ संतन पर जब जब।\n\nभई सहाय मातु तुम तब तब॥\n\nअमरपुरी अरु बासव लोका।\n\nतब महिमा सब रहें अशोका॥\n\nज्वाला में है ज्योति तुम्हारी।\n\nतुम्हें सदा पूजें नर-नारी॥\n\nप्रेम भक्ति से जो यश गावें।\n\nदुःख दारिद्र निकट नहिं आवें॥\n\nध्यावे तुम्हें जो नर मन लाई।\n\nजन्म-मरण ताकौ छुटि जाई॥\n\nजोगी सुर मुनि कहत पुकारी।\n\nयोग न हो बिन शक्ति तुम्हारी॥\n\nशंकर आचारज तप कीनो।\n\nकाम अरु क्रोध जीति सब लीनो॥\n\nनिशिदिन ध्यान धरो शंकर को।\n\nकाहु काल नहिं सुमिरो तुमको॥\n\nशक्ति रूप का मरम न पायो।\n\nशक्ति गई तब मन पछितायो॥\n\nशरणागत हुई कीर्ति बखानी।\n\nजय जय जय जगदम्ब भवानी॥\n\nभई प्रसन्न आदि जगदम्बा।\n\nदई शक्ति नहिं कीन विलम्बा॥\n\nमोको मातु कष्ट अति घेरो।\n\nतुम बिन कौन हरै दुःख मेरो॥\n\nआशा तृष्णा निपट सतावें।\n\nमोह मदादिक सब बिनशावें॥\n\nशत्रु नाश कीजै महारानी।\n\nसुमिरौं इकचित तुम्हें भवानी॥\n\nकरो कृपा हे मातु दयाला।\n\nऋद्धि-सिद्धि दै करहु निहाला।\n\nजब लगि जिऊं दया फल पाऊं ।\n\nतुम्हरो यश मैं सदा सुनाऊं ॥\n\nदुर्गा चालीसा जो कोई गावै।\n\nसब सुख भोग परमपद पावै॥\n\nदेवीदास शरण निज जानी।\n\nकरहु कृपा जगदम्ब भवानी॥\n\n॥ इति श्री दुर्गा चालीसा सम्पूर्ण ॥"
    },
    {
      "id": 204,
      "title": "श्री शिव चालीसा",
      "image": "",
      "url": "http://merealfaaz.in/audio_file/shiv_chalisa.mp3",
      "singer": "Amit",
      "duration": "4:20",
      "audiofilesize": "5296547",
      "audiofilename": "shiv_chalisa1",
      "desc": "।।दोहा।।\n \nश्री गणेश गिरिजा सुवन, मंगल मूल सुजान।\nकहत अयोध्यादास तुम, देहु अभय वरदान॥\n\nजय गिरिजा पति दीन दयाला। सदा करत सन्तन प्रतिपाला॥\nभाल चन्द्रमा सोहत नीके। कानन कुण्डल नागफनी के॥\nअंग गौर शिर गंग बहाये। मुण्डमाल तन छार लगाये॥\nवस्त्र खाल बाघम्बर सोहे। छवि को देख नाग मुनि मोहे॥\nमैना मातु की ह्वै दुलारी। बाम अंग सोहत छवि न्यारी॥\nकर त्रिशूल सोहत छवि भारी। करत सदा शत्रुन क्षयकारी॥\nनन्दि गणेश सोहै तहँ कैसे। सागर मध्य कमल हैं जैसे॥\nकार्तिक श्याम और गणराऊ। या छवि को कहि जात न काऊ॥\nदेवन जबहीं जाय पुकारा। तब ही दुख प्रभु आप निवारा॥\nकिया उपद्रव तारक भारी। देवन सब मिलि तुमहिं जुहारी॥\nतुरत षडानन आप पठायउ। लवनिमेष महँ मारि गिरायउ॥\nआप जलंधर असुर संहारा। सुयश तुम्हार विदित संसारा॥\nत्रिपुरासुर सन युद्ध मचाई। सबहिं कृपा कर लीन बचाई॥\nकिया तपहिं भागीरथ भारी। पुरब प्रतिज्ञा तसु पुरारी॥\nदानिन महं तुम सम कोउ नाहीं। सेवक स्तुति करत सदाहीं॥\nवेद नाम महिमा तव गाई। अकथ अनादि भेद नहिं पाई॥\nप्रगट उदधि मंथन में ज्वाला। जरे सुरासुर भये विहाला॥\nकीन्ह दया तहँ करी सहाई। नीलकण्ठ तब नाम कहाई॥\nपूजन रामचंद्र जब कीन्हा। जीत के लंक विभीषण दीन्हा॥\nसहस कमल में हो रहे धारी। कीन्ह परीक्षा तबहिं पुरारी॥\nएक कमल प्रभु राखेउ जोई। कमल नयन पूजन चहं सोई॥\nकठिन भक्ति देखी प्रभु शंकर। भये प्रसन्न दिए इच्छित वर॥\nजय जय जय अनंत अविनाशी। करत कृपा सब के घटवासी॥\nदुष्ट सकल नित मोहि सतावै । भ्रमत रहे मोहि चैन न आवै॥\nत्राहि त्राहि मैं नाथ पुकारो। यहि अवसर मोहि आन उबारो॥\nलै त्रिशूल शत्रुन को मारो। संकट से मोहि आन उबारो॥\nमातु पिता भ्राता सब कोई। संकट में पूछत नहिं कोई॥\nस्वामी एक है आस तुम्हारी। आय हरहु अब संकट भारी॥\nधन निर्धन को देत सदाहीं। जो कोई जांचे वो फल पाहीं॥\nअस्तुति केहि विधि करौं तुम्हारी। क्षमहु नाथ अब चूक हमारी॥\nशंकर हो संकट के नाशन। मंगल कारण विघ्न विनाशन॥\nयोगी यति मुनि ध्यान लगावैं। नारद शारद शीश नवावैं॥\nनमो नमो जय नमो शिवाय। सुर ब्रह्मादिक पार न पाय॥\nजो यह पाठ करे मन लाई। ता पार होत है शम्भु सहाई॥\nॠनिया जो कोई हो अधिकारी। पाठ करे सो पावन हारी॥\nपुत्र हीन कर इच्छा कोई। निश्चय शिव प्रसाद तेहि होई॥\nपण्डित त्रयोदशी को लावे। ध्यान पूर्वक होम करावे ॥\nत्रयोदशी ब्रत करे हमेशा। तन नहीं ताके रहे कलेशा॥\nधूप दीप नैवेद्य चढ़ावे। शंकर सम्मुख पाठ सुनावे॥\nजन्म जन्म के पाप नसावे। अन्तवास शिवपुर में पावे॥\nकहे अयोध्या आस तुम्हारी। जानि सकल दुःख हरहु हमारी॥\n॥दोहा॥\nनित्त नेम कर प्रातः ही, पाठ करौं चालीसा।\nतुम मेरी मनोकामना, पूर्ण करो जगदीश॥\nमगसर छठि हेमन्त ॠतु, संवत चौसठ जान।\nअस्तुति चालीसा शिवहि, पूर्ण कीन कल्याण॥"
    },
    {
      "id": 205,
      "title": "श्री लक्ष्मी चालीसा",
      "image": "",
      "url": "http://merealfaaz.in/audio_file/laxmiji_aarti.mp3",
      "singer": "Amit",
      "duration": "4:20",
      "audiofilesize": "5645584",
      "audiofilename": "lakshmi_ji_aarti1",
      "desc": "दोहा\n\nमातु लक्ष्मी करि कृपा करो हृदय में वास।\nमनोकामना सिद्ध कर पुरवहु मेरी आस॥\nसिंधु सुता विष्णुप्रिये नत शिर बारंबार।\nऋद्धि सिद्धि मंगलप्रदे नत शिर बारंबार॥ टेक॥\n\nसोरठा\n\nयही मोर अरदास, हाथ जोड़ विनती करूं।\nसब विधि करौ सुवास, जय जननि जगदंबिका॥\n\n॥ चौपाई ॥\n\nसिन्धु सुता मैं सुमिरौं तोही। ज्ञान बुद्धि विद्या दो मोहि॥\nतुम समान नहिं कोई उपकारी। सब विधि पुरबहु आस हमारी॥\n\nजै जै जगत जननि जगदम्बा। सबके तुमही हो स्वलम्बा॥\nतुम ही हो घट घट के वासी। विनती यही हमारी खासी॥\nजग जननी जय सिन्धु कुमारी। दीनन की तुम हो हितकारी॥\nविनवौं नित्य तुमहिं महारानी। कृपा करौ जग जननि भवानी।\n\nकेहि विधि स्तुति करौं तिहारी। सुधि लीजै अपराध बिसारी॥\nकृपा दृष्टि चितवो मम ओरी। जगत जननि विनती सुन मोरी॥\n\nज्ञान बुद्धि जय सुख की दाता। संकट हरो हमारी माता॥\nक्षीर सिंधु जब विष्णु मथायो। चौदह रत्न सिंधु में पायो॥\n\nचौदह रत्न में तुम सुखरासी। सेवा कियो प्रभुहिं बनि दासी॥\nजब जब जन्म जहां प्रभु लीन्हा। रूप बदल तहं सेवा कीन्हा॥\nस्वयं विष्णु जब नर तनु धारा। लीन्हेउ अवधपुरी अवतारा॥\nतब तुम प्रकट जनकपुर माहीं। सेवा कियो हृदय पुलकाहीं॥\n\nअपनायो तोहि अन्तर्यामी। विश्व विदित त्रिभुवन की स्वामी॥\nतुम सब प्रबल शक्ति नहिं आनी। कहं तक महिमा कहौं बखानी॥\n\nमन क्रम वचन करै सेवकाई। मन- इच्छित वांछित फल पाई॥\nतजि छल कपट और चतुराई। पूजहिं विविध भांति मन लाई॥\n\nऔर हाल मैं कहौं बुझाई। जो यह पाठ करे मन लाई॥\nताको कोई कष्ट न होई। मन इच्छित फल पावै फल सोई॥\nत्राहि- त्राहि जय दुःख निवारिणी। त्रिविध ताप भव बंधन हारिणि॥\nजो यह चालीसा पढ़े और पढ़ावे। इसे ध्यान लगाकर सुने सुनावै॥\n\nताको कोई न रोग सतावै। पुत्र आदि धन सम्पत्ति पावै।\nपुत्र हीन और सम्पत्ति हीना। अन्धा बधिर कोढ़ी अति दीना॥\n\nविप्र बोलाय कै पाठ करावै। शंका दिल में कभी न लावै॥\nपाठ करावै दिन चालीसा। ता पर कृपा करैं गौरीसा॥\n\nसुख सम्पत्ति बहुत सी पावै। कमी नहीं काहू की आवै॥\nबारह मास करै जो पूजा। तेहि सम धन्य और नहिं दूजा॥\nप्रतिदिन पाठ करै मन माहीं। उन सम कोई जग में नाहिं॥\nबहु विधि क्या मैं करौं बड़ाई। लेय परीक्षा ध्यान लगाई॥\n\nकरि विश्वास करैं व्रत नेमा। होय सिद्ध उपजै उर प्रेमा॥\nजय जय जय लक्ष्मी महारानी। सब में व्यापित जो गुण खानी॥\n\nतुम्हरो तेज प्रबल जग माहीं। तुम सम कोउ दयाल कहूं नाहीं॥\nमोहि अनाथ की सुधि अब लीजै। संकट काटि भक्ति मोहि दीजे॥\n\nभूल चूक करी क्षमा हमारी। दर्शन दीजै दशा निहारी॥\nबिन दरशन व्याकुल अधिकारी। तुमहिं अक्षत दुःख सहते भारी॥\nनहिं मोहिं ज्ञान बुद्धि है तन में। सब जानत हो अपने मन में॥\nरूप चतुर्भुज करके धारण। कष्ट मोर अब करहु निवारण॥\n\nकहि प्रकार मैं करौं बड़ाई। ज्ञान बुद्धि मोहिं नहिं अधिकाई॥\nरामदास अब कहाई पुकारी। करो दूर तुम विपति हमारी॥\n\nदोहा\n\nत्राहि त्राहि दुःख हारिणी हरो बेगि सब त्रास।\nजयति जयति जय लक्ष्मी करो शत्रुन का नाश॥\nरामदास धरि ध्यान नित विनय करत कर जोर।\nमातु लक्ष्मी दास पर करहु दया की कोर॥\n।। इति लक्ष्मी चालीसा संपूर्णम।।"
    }
  ]
}