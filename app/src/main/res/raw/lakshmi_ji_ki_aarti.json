{
  "array": [
    {
      "id": "107",
      "url": "http://merealfaaz.in/audio_file/song.mp3",
      "audiofilename": "lakshmi_ji_aarti1",
      "title": "लक्ष्मी माता की आरती",
      "desc": "ओम जय लक्ष्मी माता, मैया जय लक्ष्मी माता।\nतुमको निशिदिन सेवत, हरि विष्णु विधाता॥\nओम जय लक्ष्मी माता॥\n\nउमा, रमा, ब्रह्माणी, तुम ही जग-माता।\nसूर्य-चंद्रमा ध्यावत, नारद ऋषि गाता॥\nओम जय लक्ष्मी माता॥\n\nदुर्गा रुप निरंजनी, सुख सम्पत्ति दाता।\nजो कोई तुमको ध्यावत, ऋद्धि-सिद्धि धन पाता॥\nओम जय लक्ष्मी माता॥\n\nतुम पाताल-निवासिनि, तुम ही शुभदाता।\nकर्म-प्रभाव-प्रकाशिनी, भवनिधि की त्राता॥\nओम जय लक्ष्मी माता॥\n\nजिस घर में तुम रहतीं, सब सद्गुण आता।\nसब सम्भव हो जाता, मन नहीं घबराता॥\nओम जय लक्ष्मी माता॥\n\nतुम बिन यज्ञ न होते, वस्त्र न कोई पाता।\nखान-पान का वैभव, सब तुमसे आता॥\nओम जय लक्ष्मी माता॥\n\nशुभ-गुण मंदिर सुंदर, क्षीरोदधि-जाता।\nरत्न चतुर्दश तुम बिन, कोई नहीं पाता॥\nओम जय लक्ष्मी माता॥\n\nमहालक्ष्मीजी की आरती, जो कोई जन गाता।\nउर आनन्द समाता, पाप उतर जाता॥\nओम जय लक्ष्मी माता॥\n\nसब बोलो लक्ष्मी माता की जय, लक्ष्मी नारायण की जय।"
    }
  ]
}